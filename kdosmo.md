---
layout: page
title: Kdo smo
---

![Modra Ptica logo](/assets/img/dma-logo.jpg)

### O društvu
Društvo za modelarstvo in aeronavtiko MODRA PTICA iz Domžal je bilo ustanovljeno  že leta 1975 in od takrat neprekinjeno delujemo že več kot 45 let. Trenutno ima društvo več deset aktivnih članov, od osnovnošolcev pa do modelarjev, ki se s tem zanimivim in poučnim hobijem ukvarjamo tudi že več desetletij.

Naša glavna dejavnost je izdelava in letenje daljinsko upravljanih modelov in maket letal, niso nam pa tuje tudi druge zvrsti modelarstva kot so daljinsko upravljani helikopterji, droni, čolni, avtomobili in pa tudi rakete. Društvo ima pri v Krtini tudi svojo vzletno modelarsko stezo, avtomobilski modelarji pa uporabljamo stezo za „off-road“ avtomobile v Komendi.
Pri tem hobiju si mladi nabirajo neprecenljiva fizikalna znanja o povezana z letenjem letal, mehaniko, elektrotehniko, elektroniko...  Zelo pomembna pa je medsebojna pomoč članov pri prenosu izkušenj.
Vsako leto tradicionalno organiziramo modelarska srečanja oz. tekmovanja - tudi na na državnem in mednarodnem nivoju. Sodelujemo tudi na  prireditvah v svoji občini. Aktivno nastopamo na modelarskih mitingih in tekmovanjih v Sloveniji, kjer se uvrščamo tudi v sam vrh. Prav tako se glede na dane možnosti udeležujemo tudi modelarskih tekmovanj v tujini. 

Leta 2015 je Društvo za modelarstvo in aeronavtiko prejelo tudi  NAGRADO OBČINE DOMŽALE z naslednjo obrazložitvijo: 
Društvo za modelarstvo in aeronavtiko Modra ptica je v štirih desetletjih aktivnega delovanja postalo eno najbolj prepoznavnih tovrstnih društev na področju modelarstva v Sloveniji. V svoje delo vključujejo vse generacije, posebno skrb pa namenjajo izobraževanju in usposabljanju mladih za tehnično kulturo, s številnimi prireditvami pa promovirajo to področje tehnične kulture doma in v svetu, uspešni pa so tudi po organizacijski in tekmovalni plati. V zadnjih letih so uredili modelarsko stezo med Dobom in Krtino, kjer se redno zbirajo, organizirajo srečanja in tekmovanja. 

### Včlanitev
Vkolikor se želite včlaniti nam pišite na [dma@modraptica.si](mailto:dma@modraptica.si).
