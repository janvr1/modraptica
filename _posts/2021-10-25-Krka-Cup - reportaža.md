---
layout: post
title: Krka Cup 2021
subtitle: Tekma svetovnega pokala v panogah F1A, B in C
#cover-img: /assets/img/krka_cup_cover.jpg
thumbnail-img: /assets/img/2021-10-07_thumb.png
share-img: /assets/img/2021-10-07_cover.png
comments: false
tags: [novice]
---

V soboto in nedeljo (23-24.10.2021) je potekala tekma svetovenga pokala v letalskem modelarstvu - [Krka Cup 2021](https://modraptica.si/2021-10-07-Krka-Cup/). Tekmovanja se je v kategoriji F1C udeležil tudi naš član Anton Videnšek. Njegovo reportažo si lahko preberete spodaj:

>Kot član Modre ptice sem se udeležil modelarskega tekmovanja panoge F1C v Šentjerneju. Pot od Domžal do mesta tekmovanja je potekala v megleni vožnji, kjer pa je bilo že ob 7 uri zjutraj zbrana že večina tekmovalcev. Srečanje je potekalo v prijateljskem vzdušju, kajti premor zaradi omejitev je bil dolg. Zaradi težkih vremenskih pogojev (megla) se je začelo odvijati tekmovanje šele po 11 uri. Udeležba je bila malo okrnjena prav zaradi novih uredb civilnega zračnega prometa. Tako da nas je bilo le pet, ki smo sestavili modele in pričeli v čudovitem sončnem vremenu.
>Moje težave so bile z zaganjanjem  motorja najboljšega modela, prav zaradi nizke temperature. Tega sem nato nadomestil z rezervnim in opravil vseh pet štartov. Pri zadnjem štartu pa mi je veter odnesel model daleč proč, in seveda se moram zahvaliti Marjanu, da mi ga je našel. Moje neuspešno letanje po koruzi se ni obrestovalo (priprava za iskanje modela mi je crknila). Kljub tem težavam pa sem bil zadovoljen z rezultatom in seveda ob zaključku tekmovanja poln idej in načrtov za drugo leto.
>
>l.p. Tone

Rezultati tekmovanja: [Klik](/assets/img/2021-10-25_rezultati.pdf)\